Vilnius
11°
54%
MENIU
PAIEŠKA
PROGRAMA
ĮKELK
APIE LRT
LT
EN
RU
MEDIATEKA
AUDIOTEKA
VAIKAMS
LIETUVOJE
VERSLAS
LRT TYRIMAI
PASAULYJE
SVEIKATA
DAUGIAU
Verslas
Prieš 4 MIN.
Šildymas didmiesčiuose: Matijošaitis sezoną pasitinka su šypsena, Grubliauskas iliuzijų dėl kainų neturi
Mokslas ir IT
Prieš 18 MIN.
Kokias sudėtingas sistemas ištyrė Nobelio fizikos premijos laureatai?
Sveikata
Prieš 33 MIN.
Iš skaudžių patirčių gimė pagalba sergantiesiems Alzheimeriu – algoritmas leidžia ligą diagnozuoti ankstyvojoje stadijoje
Verslas
2021.08.19 10:34
Lustų krizė: iššūkių gamyboje patyrė ir tokios milžinės kaip „Apple“ ir „Sony“
LRT.lt
2021.08.19 10:34
Lustas / Shutterstock nuotr.
Jau daugiau nei metus besitęsiantis lustų, naudojamų daugelyje elektronikos prietaisų, trūkumas palies kiekvieną. Iš pradžių skaudžiausiai smogusi automobilių gamintojams, lustų krizė jau veikia ir kasdien naudojamų buities prietaisų pasiūlą, rašoma „Bitė Lietuva“ pranešime žiniasklaidai.
Tai reiškia, kad greitu metu galime pritrūkti net ir tokių kasdienio vartojimo prekių, kaip skalbimo mašinos, plaukų džiovintuvai ar mikrobangų krosnelės.
„Tobulėjant technologijoms lustai naudojami daugybėje kasdien naudojamų įrenginių: elektriniuose dantų šepetėliuose, skrudintuvuose, skalbimo mašinose, šaldytuvuose ir t. t. Kadangi šiandien visos pajėgos nukreiptos į lustų telefonams, kompiuteriams ir kitiems masiniams produktams gamybą, tikėtina, kad greitu metu pritrūksime rečiau perkamų buities prietaisų, tokių kaip šaldytuvas ar skalbimo mašina“, – pranešime žiniasklaidai sako „Bitė Lietuva“ technologijų direktorius Gintas Butėnas.
Telefonas / Shutterstock nuotr.
Problemos šaknys – pandemijoje
Lustų trūkumą lėmė pandemijos metu ženkliai išaugusi elektronikos prietaisų paklausa, automobilių gamintojų sprendimai ir lustų gamybos pajėgumus sumažinusios oro sąlygos.
„Kadangi pandemijos metu namuose likę žmonės ėmė pirkti vis daugiau kompiuterių, telefonų ir kitų elektroninių įrenginių, paklausa viršijo gamintojų galimybes. Prie trūkumo prisidėjo ir automobilių pramonės specialistų sprendimai. Tikėdamiesi ekonominės krizės, jie atšaukė lustų užsakymus taip paskatindami bendroves visus pajėgumus nukreipti lustų, skirtų plataus vartojimo prekių, masinei gamybai“, – aiškina G. Butėnas.
Lustas / AP nuotr.
Prie šiandieninio lustų trūkumo ženkliai prisidėjo ir istorinė žiema JAV. Žiemos audros sukeltos stichinės nelaimės metu milijonai žmonių liko be šildymo ir elektros. Kartu buvo uždaryta ir lustų gamykla „NXP Semiconductors“ Teksase. Pasaulinį lustų tiekimą neigiamai paveikė ir gaisras Japonijos „Renesas“ gamykloje, keliems mėnesiams sustabdęs šių svarbių produktų gamybą.
Šiandien lustų trūkumas rinkoje toks didžiulis, kad įmonėms užuot prekes gavus per 4 savaites, jų tenka pralaukti beveik keturis kartus ilgiau –18 ar net 32 savaites.
Reikšmingi iššūkiai kiekvienam
Pasaulio lustų trūkumą jaučia ne tik automobilių gamintojai, bet ir masiniam vartojimui skirtų technologinių produktų kūrėjai, tarp kurių „Apple“, „Sony“ ir „Intel“. Bendrovės nebepajėgia patenkinti sparčiai augančios išmaniųjų telefonų, žaidimų kompiuterių, grafinių procesorių paklausos.
„Dėl lustų trūkumo šių metų pradžioje „Apple“, tikėtina, buvo priversta atidėti „MacBook“ gamybą, o „Sony“ – apriboti žaidimų kompiuterio „PlayStation 5“ tiekimą. Su iššūkiais susiduria ir žaidimų entuziastai – trūksta grafinių procesorių. Kadangi nėra aiškių prognozių dėl krizės pabaigos, tikėtina, kad greitu metu vartotojams gali tekti susidurti su dideliu elektroninių prietaisų trūkumu bei mokėti už juos didesnę kainą“, – teigia „Bitės“ technologijų vadovas.
„Apple“ logotipas / AP nuotr.
Situaciją sunkina ir tai, kad 75 proc. visų lustų paklausos patenkina vos du gamintojai: „Taiwan Semiconductor“ (TSMC) ir „Samsung“. Pandemijos metu jos neaugo taip greitai, kad galėtų patenkinti milžinišką laidininkų paklausą. Todėl šiandien lustų tiekimas stringa tiek žaidimų kompiuteriams, tiek telefonams. Nepatenkinus puslaidininkių paklausos, gali tekti iki 2022 m. atidėti naują „Galaxy Note“ seriją, nurodė pati gamintoja „Samsung“.
Skaudžiausiai kirto automobilių pramonei
Automobilių pramonė bene labiausiai priklausoma nuo lustų – pradedant nuo kompiuterinių variklių valdymo sistemų ir baigiant navigacijos sistemomis. Susidūrę su iššūkiais dėl lustų trūkumo, gamintojai „Ford“, „Volkswagen“ ir kt. buvo priversti uždaryti dalį gamyklų, surinkimo linijų ir atleisti dalį darbuotojų. Šių metų pirmąjį ketvirtį „Volkswagen“ nepagamino net 100 tūkst. automobilių, viešai pranešė bendrovių atstovai.
Tuo metu, siekdama neprarasti savo klientų, elektromobilių gamintoja „Tesla“ per kelias savaites perrašė transporto priemonių programinę įrangą, palaikančią alternatyvius lustus.
Tesla Model X / E. Genio/LRT nuotr.
„Vis tobulėjantiems automobiliams ir elektroniniams prietaisams reikia ir daugiau lustų. Pavyzdžiui, telefonams, palaikantiems 5G ryšį, jų reikia net 40 proc. daugiau nei 4G ryšio modeliams. Milžiniška lustų paklausa gamintojus skatina pirmiausia tenkinti tų bendrovių poreikius, kurių užsakymai didesni, šiuo atveju – elektroninių prietaisų, kurių metinė rinka apima daugiau nei milijardą įrenginių“, – sako G. Butėnas.
Verta paminėti, kad lustų gamintojų prielankumą elektroninių prietaisų gamintojoms skatina jų pasiryžimas už lustus mokėti daugiau. Tokiu būdu pastarieji gali užtikrinti, kad prekės vartotojus pasieks laiku. Tuo metu automobilių gamintojai paliekami ieškoti naujų būdų, kaip išsikapstyti iš duobės.
Kada išlipsime iš duobės?
Nors šiandien sunku prognozuoti, kiek užtruks subalansuoti lustų pasiūlą ir paklausą, tikėtina, kad krizė gali užsitęsti iki 2022 m. Žinoma, viskas priklauso nuo to, kiek ir kokių prekių pirks žmonės. Taip pat, ar bus imtasi statyti naujų lustų gamyklų, į kurias visas pasaulis pasiruošęs investuoti milijardus eurų.
Vienas tokių pavyzdžių – JAV technologijų milžinė „Intel“ ketinanti išleisti daugiau nei 17 mlrd. eurų dviejų naujų gamyklų statyboms. Lustų gamybos pajėgumus siekia padidinti ir Europos Sąjunga, šiandien pagaminanti mažiau nei 10 proc. visų lustų. Investavus 20–30 mlrd. eurų, iki 2030 m. šį skaičių ketinama išauginti du kartus – iki 20 proc.
TAIP PAT SKAITYKITE
Verslas
2018.10.19 13:26
Lietuvius vadina „fintech“ tauta
Mokslas ir IT
2019.10.18 11:01
Trys mobiliosios programos, padedančios akliesiems pažinti pasaulį
Mokslas ir IT
2019.04.17 15:04
Vigintas Šakys. IT revoliucija įgauna pagreitį – ar spėsime pildyti žinių bagažą?
# Lustas
# Apple
# Tesla
# Gamyba
Mums svarbus tikslumas ir sklandi tekstų kalba. Jei pastebėjote klaidų, praneškite portalas@lrt.lt
NAUJAUSI
SKAITOMIAUSI
Prieš 5 min.
Šildymas didmiesčiuose: Matijošaitis sezoną pasitinka su šypsena, Grubliauskas iliuzijų dėl kainų neturi
Prieš 1 val.
Fiktyviai daržininkystei išmokų medžiotojai renkasi moliūgus, kurių tikrintojai nei su žiburiu neranda
Prieš 3 val.
Darbiniai ginčai peržengė ribą? Prieš einant teisiniu keliu, išbandyti siūloma mediaciją
Prieš 3 val.
VMVT per savaitę nustatė 10 koronaviruso ribojimų pažeidimų
Prieš 4 val.
Vyriausybė pritarė komunalinių atliekų tvarkymo paslaugų kainų reguliavimui
Prieš 4 val.
Viešųjų pirkimų tarnyba įvertino konteinerinių namelių migrantams pirkimą: viešojo konkurso nutraukimas – ne pažeidimas
Prieš 5 val.
Vilnius spręs, ar mieste uždrausti kūrenti kietąjį kurą, tačiau dalis gyventojų moja ranka ir sako jau pasiruošę tonas anglių
Prieš 5 val.
„Valstiečiai“ nori diskusijos dėl universalių bazinių pajamų, bet valdantieji jų idėją vadina „pinigų dalinimu iš sraigtasparnio“
Prieš 5 val.
Savivaldybės pačios spręs, ar įvesti šilumos kainų „lubas“
Prieš 6 val.
Įsigalioja atnaujintos Pinigų plovimo ir teroristų finansavimo rizikos veiksnių gairės
KITOS NUORODOS:
APIE LRT
KONTAKTAI
PRANEŠIMAI
RSS
PARSISIŲSTI PROGRAMĖLĘ:
Naujienos
Mediateka
Privatumo politika
Slapukų nustatymai
SEKITE MUS:
Lietuvos nacionalinis radijas ir televizija
© 2021. Visos teisės saugomos
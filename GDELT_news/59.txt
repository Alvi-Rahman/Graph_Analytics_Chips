Marvell: Клиентите са по-притеснени за доставките на чипове, отколкото за цените
Компанията отчете по-високи тримесечни приходи от очакваното
СПОДЕЛИ:
ЕЛЕНА КИРИЛОВА
още от автора
СЛЕДВАЙ
Снимка: David Paul Morris/Bloomberg
27.08.2021
Клиентите на Marvell Technology до голяма степен са склонни да приемат увеличения на цените в замяна на стабилни доставки на чипове, обяви главният изпълнителен директор на компанията, след като тя отчете по-високи от очакваното тримесечни приходи, предава Ройтерс.
„Наистина е разговор и ангажираност с всеки от вашите клиенти“, коментира изпълнителният директор Мат Мърфи в интервю за информационната агенция . „В крайна сметка това, което ги интересува, е капацитетът. Можете ли да ме снабдите? Ако не можете да ми доставите частите, защо бих се съгласил на увеличение на цената?“, посочва той.
Marvell, която прави мрежови чипове, използвани в центрове за данни и превозни средства, повиши прогнозата за приходите си за третото тримесечие, след като отчете по-високи от очакваното приходи за второто.
Компанията прогнозира, че приходите ѝ от продажби за третото тримесечие ще са 1,145 млрд. долара, а коригираната печалба – 38 цента на акция. Wall Street очаква съответно 1,13 млрд. долара и 37 цента на акция, сочат данни на FactSet.
Marvel проектира чипове, но разчита на други компании да ги произвеждат, а тези заводи се борят с глобален недостиг, който попарва бума на търсенето в редица индустрии.
Marvell заяви, че макар търсенето да надхвърля предлагането, тя все пак е успяла да прехвърли много от увеличенията на цените на своите клиенти, което е оставила нейните маржове непокътнати.
Резултатите бяха обявени само ден след като Wall Street Journal написа, позовавайки се на свои източници, че Taiwan Semiconductor Manufacturing Co (TSMC), най-големият поддоставчик на чипове в света и главен доставчик на Marvel, може да повиши цените си с между 10 и 20 процента.
Мърфи заяви, че TSMC не е започнала формална комуникация с Marvell относно увеличението на цените, но допълва, че цените в индустрията растат от края на миналата година.
„Предвид ограниченията, които съществуват, мисля, че клиентите разбират, че тези увеличения на разходите се случват“, посочва той.
СПОДЕЛИ:
ТАГОВЕ:
СЕЗОН НА ОТЧЕТИТЕ В САЩ ХАРДУЕР ПАЗАР НА ЧИПОВЕ MARVELL TECHNOLOGIES НЕДОСТИГ НА ЧИПОВЕ
ОЩЕ ПО ТЕМАТА
24.08.2021
Огнището на Covid-19 в Малайзия може да влоши още повече недостига на чипове
2
21.08.2021
Кризата с полупроводниците се задълбочава в Германия и Франция
1
04.08.2021
Следващата жертва на недостига на чипове - индустрията за смартфони
1
КОМЕНТАРИ
НАПИШИ КОМЕНТАР

НАЙ-НОВИ
01.10.2021
В А1 започнаха предварителните поръчки за серията iPhone 13
Тайван: Нуждаем се от Малайзия за справяне с кризата с чиповете 01.10.2021
САЩ и Тайван влизат в спор заради недостига на чипове 30.09.2021
ВИЖ ОЩЕ
ПЪЛНА ВЕРСИЯ
НАГОРЕ
СЛЕДВАЙ НИ:


Инвестор.БГ АД © 2001-2021 Investor.bg
Условия за ползване | Контакти | Реклама | Портфолио | Поверителност
Investor.BG AD © 2001-2021 Investor.bg All rights reserved.
Contact Us | Advertising
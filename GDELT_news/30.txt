Login
#LAIN-LAIN
Isu Bekalan Cip Semikonduktor Buatan Malaysia Akan Berterusan Untuk Seketika, Tetapi Usaha Sedang Digiatkan Untuk Meningkatkan Pengeluaran
DITERBITKAN PADA 03 OKT 2021. OLEH NAZRIN.
Beberapa hari yang lalu kami ada melaporkan bahawa kadar kes positif wabak COVID-19 yang sedang membelenggu Malaysia adalah salah satu faktor yang menyebabkan kekurangan bekalan cip semikonduktor secara global. Malaysia adalah salah satu daripada beberapa negara yang merumahkan sejumlah kilang-kilang pembuatan cip semikonduktor ini, dan kebelakangan ini, banyak daripada mereka yang tidak boleh beroperasi pada kapasiti penuh sehingga hari ini.
Badan-badan pengelola semikonduktor seperti Malaysia Semiconductor Industry Association mengatakan bahawa untuk industri tersebut, 12 bulan yang berlalu ini dikatakan sangat sukar sekali khususnya kerana kebanyakan kilang-kilang ini samada terpaksa tutup ataupun beroperasi pada kapasiti terhad untuk mengurangkan kebarangkalian penularan wabak tersebut.
Walaupun begitu, kadar vaksinasi yang semakin meningkat, khususnya untuk sektor perindustrian memperlihatkan banyak daripada kilang-kilang ini kembali beroperasi pada kapasiti penuh kebelakangan ini, dan ini akan sedikit sebanyak membantu dalam memastikan bekalan cip semikonduktor dapat dikilangkan pada kadar yang sama sebelum wabak ini menular.
Sama seperti syarikat-syarikat pembuat semikonduktor besar seperti TSMC, Intel, Samsung dan sebagainya, pihak MSIA juga telah menjalankan sebuah tinjauan, dan 16 daripada syarikat-syarikat semikonduktor yang bertapak di Malaysia berkata mereka akan melabur di Malaysia untuk menambahkan kapasiti pembuatan cip semikonduktor di kilang-kilang mereka dalam masa terdekat ini.
Pelaburan tersebut, yang dijangka bernilai RM4 bilion, adalah untuk memenuhi permintaan cip semikonduktor global, khususnya apabila ia dijangka akan meningkat sebanyak 20 peratus pada tahun ini dan 10 peratus lagi pada tahun hadapan.
Oleh kerana ini, Malaysia Pacific Industries turut mengatakan bahawa bekalan cip semikonduktor dijangka akan terus menghadapi masalah dalam masa terdekat ini khususnya kerana permintaan yang sangat tinggi dan akan terus meningkat di masa hadapan. Walaupun begitu, badan perindustrian tersebut juga menjangkakan bahawa industri pengilangan cip semikonduktor akan memperlihatkan peningkatan jualan dan keuntungan yang lebih tinggi dari tahun-ke-tahun, dan pelaburan yang akan dilakukan syarikat-syarikat ini untuk meningkatkan kapasiti mereka hanya bermakna bahawa masa hadapan industri ini sangat cerah.
Sumber: Bernama
Jadi pertama untuk komen
KOMEN SEKARANG
Aplikasi CaltexGO Untuk Mengisi Minyak Secara Nirtunai Kini Boleh Digunakan Di Malaysia
Xpeng Robotic Unicorn Adalah Robot Kuda Sumbu Yang Boleh Ditunggang Kanak-Kanak

Amanz TV
Qibod
Â© Amanz / 2021
|
Kami
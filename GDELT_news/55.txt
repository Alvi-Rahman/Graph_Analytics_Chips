Volkswagen: Има риск от допълнително свиване на производството заради чиповете
Доставките на полупроводници ще бъдат особено нестабилни и ограничени през третото тримесечие, предупреждава германският концерн
СПОДЕЛИ:
АСПАРУХ ИЛИЕВ
още от автора
СЛЕДВАЙ
Снимка: Bloomberg L.P.
19.08.2021
Германската автомобилна група Volkswagen може да се наложи да намали допълнително производството поради проблемите при доставките на полупроводници, предупреждава най-големия автомобилен концерн в Европа и втори по големина в света след Toyota. 
Автомобилната индустрия е изправена пред невъзможност да отговори на засиленото търсене на превозни средства заради дефицита на чипове, като възстановяването на сектора е допълнително затруднено и от новите огнища на делта варианта на коронавируса. В същото време задръстванията по пристанищата добавят още напрежение към ситуацията.
„В момента очакваме доставките на чипове през третото тримесечие да бъдат особено нестабилни и ограничени“, изтъкват от Volkswagen в отговор на запитване за коментар от Ройтерс. „Не можем да изключим по-нататъшни промени в производството“, допълва концернът.
Volkswagen заяви, че очаква ситуацията да се подобри до края на годината и ще се стреми да компенсира изтритото производство през второто полугодие, доколкото е възможно.
По-рано в четвъртък Toyota предупреди, че недостигът на чипове ще принуди концернът да намали своето световно производство за септември с 40% от първоначалните планове. По-рано тази година Toyota предвиждаше да произведе през септември 900 хил. автомобила, но този брой бе намален до около 500 хил. превозни средства поради световния недостиг на чипове.
Новите проблеми за индустрията са поредното задълбочаване на кризата с доставките, като германският производител на чипове Infineon беше принуден да спре производството в една от своите фабрики в Малайзия през юни заради коронавируса.
Японският концерн Nissan обяви миналата седмица, че спира работата в своя завод за сглобяване на автомобили в Смирна, Тенеси, поради недостига на полупроводници, допълнително задълбочен от нарастващия брой заразени с коронавирус в Малайзия.
Най-големият автомобилен концерн в САЩ General Motors започна в началото на август да коригира производството на пикапи в три от своите заводи в Северна Америка. Honda Motor също ограничи производството в някои фабрики, въпреки че не планира цялостно спиране.
СПОДЕЛИ:
ТАГОВЕ:
VOLKSWAGEN VOLKSWAGEN AG ГЕРМАНСКИ АВТОМОБИЛНИ КОМПАНИИ НЕДОСТИГ НА ПОЛУПРОВОДНИЦИ НЕДОСТИГ НА ЧИПОВЕ
ОЩЕ ПО ТЕМАТА
19.08.2021
Саудитският суверенен фонд ще придобие дял в италианската марка Pagani
19.08.2021
Лидерът при онлайн търговията с употребявани коли в Индия набира 350 млн. долара
КОМЕНТАРИ
НАПИШИ КОМЕНТАР

НАЙ-НОВИ
15:32
Карлос Гон: Германските производители на коли имат шанса да се борят с Tesla 3
Недостигът на чипове потопи приходите от продажби на GM 14:23
Tesla отлага по-широкия достъп до бета версията на своята автономна система 01.10.2021
ВИЖ ОЩЕ
ПЪЛНА ВЕРСИЯ
НАГОРЕ
СЛЕДВАЙ НИ:


Инвестор.БГ АД © 2001-2021 Investor.bg
Условия за ползване | Контакти | Реклама | Портфолио | Поверителност
Investor.BG AD © 2001-2021 Investor.bg All rights reserved.
Contact Us | Advertising